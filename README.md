## Побудова оптимальної траєкторії руху чотириколісного автомобіля по пошкодженій дорозі

У даній роботі сформулювано критерій оптимальності траєкторії руху чотириколісного роботизованого автомобіля по ушкодженій дорозі, постановлено оптимізаційну задачу на основі створеного критерію, а також побудовано алгоритм, який знаходить наближений розв’язок поставленої оптимізаційної задачі.

Реалізація алгоритму мовою Python 2.7.9 будує траєкторії для штучно створених даних, що відображають можливі ушкодження різного характеру реальних автомобільних доріг. Побудовані траєкторії значною мірою відповідають природним очікуванням щодо оптимальної траєкторії руху, що є особливо важливим у тих ситуаціях, коли оптимальна траєкторія руху не є очевидною для водія.

Швидкодія створеної програми не відповідає вимогам щодо генерації траєкторії в режимі живого часу. На побудову траєкторії для створених тестових даних в середньому витрачається біля 30 секунд. Втім, варто пам’ятати, що швидкодія може бути значною мірою покращена у випадку реалізації алгоритму іншими мовами – наприклад, мовою С++. Вибір мови Python в даному випадку пояснюється в першу чергу простотою використання графічних бібліотек для демонстрації результату, що жодним чином не є важливим при реальному практичному застосуванні в роботизованих автомобілях.

Важливою особливістю даного алгоритму є його незалежність від ступеня ушкодження дороги. Так, при тестуванні дороги з надзвичайно великою кількістю ям час роботи був меншим, ніж у випадку дороги без пошкоджень.

Загалом, побудований розв’язок готовий до використання та може бути застосований в практичних задачах побудови оптимальної траєкторії руху роботизованого автомобіля.

#### Ілюстрація роботи

Зображення дороги з пошкодженнями:
![road](https://raw.githubusercontent.com/bashuk/thesis/master/doc/illustrations/34.png)

Побудована траекторія проїзду:
![trajectory](https://raw.githubusercontent.com/bashuk/thesis/master/doc/illustrations/33.png)
